Współtworzenie
============

Udostępnianie talii publicznie
----------------------

Aby udostępnić talię innym osobom, najpierw należy ją [zsynchronizować](syncing.md) z Ankiweb. Następnie zaloguj się do AnkiWeb i naciśnij przycisk "Share" z menu obok talii, którą chciałbyś udostępnić.

Jeżeli udostępniałeś już wcześniej swoją talię (także dla wcześniejszych wersji Anki), możesz ją zaktualizować poprzez ponowne udostępnienie jej przy pomocy AnkiWeb. Aktualizacja udostepnionej talii nie zresetuje liczby pobrań ani ocen. Możesz usunąć udostępnioną talię poprzez naciśnięcie przycisku "Delete" na stronie udostępnionej talii w Ankiweb.

Pamiętaj jednak, żeby nazwa talii była dokładnie taka sama jak poprzednio importowanej. Przykładowo, jeśli udostepniłeś talię, gdy nazywała się "koreański czasowniki", a następnie zmieniłeś jej nazwę na "koreański::koreański czasowniki", nie będzie można zaktualizować już udostepnionej talii. Jeśli zapomniałeś nazwy talii gdy ją udostepniałeś, skontaktuj się ze wsparciem na forum Anki.

Kiedy zaktualizujesz udostepnioną talię, użytkownicy którzy pobrali ją wcześniej nie otrzymają automatycznych aktualizacji. Jeśli pobiorą talię jeszcze raz i zaimportują ją, nowo dodany materiał będzie dodany bez konfliktu z ich dotychczasowym postępem w nauce (zakładając, że ani ty, ani uzytkownik nie zmienili nic w typie notatki od pierwszego zaimportowania).

Udostępnianie talii prywatnie
-----------------------

Jeśli zamiast udostępniać talie publicznie chciałbyś podzielić się nimi z niewielką grupą osób (np. z grupą na studiach lub klasą w szkole) to możesz to zrobić udostępniając je poza AnkiWeb.

Aby udostępnić talię prywatnie, przejdź do menu "Plik" a nastepnie wybierz "Eksportuj". Wybierz jedną talie (nie "Wszystkie talie") i wyłącz opcję "dołącz informacje o planowaniu". Takim sposobem stworzysz plik .apkg, którym będziesz mógł podzielić się z innymi.

Możesz dzielić się plikiem .apkg poprzez wysyłanie go e-mailem, wstawiając go na stronę internetową lub na darmową platformę udostępniania plików jak dropbox czy Google Drive wysyłając innym link do pobrania.

Importowanie z pliku .apkg jest proste zarówno w wersji komputerowej, jak i mobilnej- wystarczy kliknąć na plik, lub go nacisnąć. W AnkiWeb nie ma jednak możliwości importowania plików .apkg, więc osoby, które otrzymały twoją talię, będą musiały zaimportować ją poprzez wersję komputerową lub mobilną.

Gdy użytkownik importuje plik .apkg, karty, które już istnieją w jego kolekcji zostaną zignorowane, a dodane zostaną zaimportowane karty. Jeśli karty używają tego samego typu notatki, zmodyfikowane karty również zostaną zaktualizowane. Aby zapobiec utracie danych, karty, które zostały usunięte w nowym pliku .apkg, nie są usuwane w kolekcji użytkownika, więc jeśli z jakiegoś powodu musisz usunąć karty z talii użytkowników to musisz sam się z nimi skontaktować.

## Udostępnianie dodatków

Zobacz: https://addon-docs.ankiweb.net/#/sharing

## Tłumaczenie Anki

Zobacz: https://translating.ankiweb.net

## Współtworzenie kodu

Kod źródłowy Anki jest dostępny na stronie <https://github.com/ankitects/anki>

Przed wnoszeniem swoich poprawek zobacz w tym repozytorium plik README.contributing.
 
