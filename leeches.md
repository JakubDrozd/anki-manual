Pijawki
=======

Pijawki to karty, które w kółko powtarzasz. Pomimo tego nie możesz się ich nauczyć, a ich powtórki zabierają ci dużo więcej czasu niż inne karty.

Anki pomoga użytkownikowi w rozpoznaniu pijawek. Jeżeli na dane pytanie udzieliłeś błędnej odpowiedzi Anki zarejestruje ten fakt. Po 8 błędnych odpowiedziach karta otrzyma etykietę Leech (z angielskiego - pijawka) i zostanie zawieszona. Liczbę błędnych odpowiedzi, po której karta otrzymuje tę etykietę oraz to, czy karta ma zostać zawieszona można dowolnie dostosować w [opcjach talii](deck-options.md).

Anki dalej bedzie co jakiś dawać komunikaty o pijawkach dla kart, które w kółko powtarzasz. Ich czestotliwość wynosi połowę liczby błędnych odpowiedzi (ustawionej w opcjach), po której karta staje się pijawką. Przykładowo, jeśli Anki ustawione jest na ostrzeganie po 8 pomyłkach, przyszłe komunikaty bedą miały miejsce co 4 pomyłki.

Po wykryciu pijawki jest kilka różnych sposobów na rozprawienie się z nią.

Przeczekanie
-------

Niektóre pijawki są spowodowane przez "interferencję". Przykładowo - ktoś uczy się angielskiego i niedawno poznał słowa "dissapoint" i disappear". Jako, że są one bardzo podobne, uczeń może je mylić ze sobą podczas odpowiedzi. W takich sytuacjach często dobrą opcją jest skoncentrowanie się tylko na jednej rzeczy. Kiedy już tą jedną rzecz uda nam się w wystarczającym stopniu przyswoić, możemy przejść do nauki drugiego elementu. W tym przykładzie warto by było zawiesić jedno ze słów dopóki nie przyswoi się dobrze drugiego słowa, a następnie odwieszenie tego pierwszego w przeglądarce kart.

Usunięcie
--------

Innym sposobem radzenia sobie z pijawkami jest ich usuwanie. Zastanów się, czy rzeczywiście materiał z którym masz problemy jest taki ważny, aby poświęcać na niego tyle czasu. Poprzez selektywne usuwanie trudnych i niejasnych zagadnień można poświęcić więcej czasu na naukę innego materiału, przez co nauka staje się przyjemniejsza.

Edytowanie
-------

Jeszcze innym sposobem jest zmiana sposobu prezentowania zagadnień.
Może karty, które stworzyłeś zawierają w sobie zbyt dużo informacji lub próbujesz zapamiętać jakieś zagadnienie bez jego zrozumienia? Czasami wygospodarowanie trochę czasu na to, aby zmienić to jak karta przedstawia informacje (na przykład napisanie czegoś innymi słowami) może pomóc w nauce. Warto też pomyśleć o skorzystaniu z mnemotechnik, co może ci pomóc zapamiętywać informacje.
